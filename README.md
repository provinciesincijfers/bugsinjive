# bugs in jive
Omgeving om bugs en problemen in Jive op te volgen

## Algemene doelstelling

Github is een website om samen te werken rond technologie. Deze pagina bestaat enkel voor het beheren van problemen en vragen met betrekking tot het gebruik van Jive en Mosaic (Dashboards). Deze kan je hier posten als "[Issue](https://guides.github.com/features/issues/)". Doelpubliek om deze te maken zijn Swing-beheerders en geavanceerde eindgebruikers van de software, in eerste instantie die van Provincies in Cijfers. De meldingen worden in principe beheerd door de data-coördinator van de provincies.

Het is de bedoeling dat wie een "Issue" post hier zo goed mogelijk omschrijft wat precies het probleem is. De issue-beheerder geeft dan aan of het aan ABF Research (hierna te noemen 'ABF') doorgegeven moet worden. Idealiter volgt ABF deze issues, en krijgt automatisch een melding wanneer een nieuwe issue aan hen is toegekend. Als een probleem is opgelost, dan kunnen zij de Issue sluiten.

Op deze manier onstaat een doorzoekbaar archief van problemen, waarmee we gemakkelijker kunnen opvolgen. Hetzelfde probleem hoeft niet meerdere keren opgelost te worden, omdat je de eerdere oplossing terug kunt vinden.


## Een account maken
Voor je van start gaat, heb je een account nodig. Die kan je [hier](https://github.com/join) maken.


## Issues doorzoeken
Voor je een Issue post, kan je beter even zoeken of het probleem niet al eerder werd opgelost. Als je naar [Issues](https://github.com/provinciesincijfers/bugsinjive/issues) gaat, krijg je standaard een overzicht van alle open issues. In het zoekvenster zie je dat dit gegenereerd wordt door de zoekterm "is:issue is:open". Hier kan je een zoekterm toevoegen. Verwijder "is:open" indien je ook wil zoeken in reeds afgesloten Issues.
Je kan op je eigen issues zoeken met "author:JouwNaam", of op issues waar je op hebt gecommentarieerd met de term "commenter:JouwNaam". Een volledig overzicht van zoekmethoden [vind je hier](https://help.github.com/articles/searching-issues-and-pull-requests/).

## Issues maken
Je kan [hier](https://github.com/provinciesincijfers/bugsinjive/issues/new) rechtsreeks een Issue aanmaken. 
De tekst van je Issue is geschreven in MarkDown. Dat betekent dat gewone tekst vrij mooi weergegeven wordt, maar ook dat je veel meer lay-out kan weergeven. Een overzicht van veelgebruikte lay-out [vind je hier](https://github.com/adam-p/markdown-here/wiki/Markdown-Cheatsheet). Dat is vooral handig om lange links mooier weer te geven. Afbeeldingen kan je gewoon plakken, bijlagen gewoon slepen. Je krijgt dan een regeltje code te zien. Om te zien hoe je post eruit gaat zien, klik op Preview.

## Reageren op Issues
Je kan reageren op bestaande issues. Als je je GitHub account koppelt aan een e-mail adres en daar melding ontvangt over issues, dan kan je ook je reacties plaatsen via e-mail.

## Gebruik van labels en levensloop van issues
Beheerders kunnen labels toevoegen. Die helpen om op te volgen wat de status is van de melding. De levensloop van issues wordt zo georganiseerd. [Hier wordt uitgelegd hoe dat precies verloopt](https://github.com/provinciesincijfers/bugsinjive/blob/master/levensloopissues.md).

## Relatie met helpdeskvragen bij ABF
ABF kan noodoplossingen geven die beter niet door een breder publiek gekend zijn. Of je vraag kan gewoon zijn voor wat uitleg bij iets dat werkt. Dan zijn vragen in deze publieke tracker niet geschikt. Wellicht is het beste deze tracker enkel te gebruiken voor moeilijkere vragen die enkel op langere termijn opgelost kunnen worden.


## "Populaire" issues
Als je iets een goed idee vindt, of ergens óók last van hebt, dan kan je je instemming laten blijken door bij de opmerking een emoticon uit te kiezen, bijvoorbeeld een duim omhoog.
